+++
date = '2025-05-29T13:03:12+02:00'
draft = true
title = 'Workshops Emails with CvB'
summary = 'Report on email correspondence about the Workshop policy the union has had with the CvB in the last two months'
categories = ['emails']
tags = ['CvB','Workshops']
+++

As you know, the CvB abolished the rule that first year alumni can make use of the workshops. Here you can find an overview of our email correspondence. These emails are in Dutch.

### 11 April 2025 -- First Email

11 days after the ruling was anounced, the Union sent an Email to the CvB asking for more information and stating our discontent:

> Beste leden van het CVB,
>
> We hebben vorige week het bericht gekregen dat vanaf 1 september 2025 het gebruik van de werkplaatsen door alumni vervalt. Hier zijn we het niet mee eens.
>
> We willen jullie laten weten dat we hier op verschillende manieren mee bezig gaan. We denken dat jullie beweegredenen voor deze beslissing ongegrond zijn en onverantwoordelijk voor de toekomstbestendige community waar jullie met ons aan willen werken.
> Het is van groot belang voor alumni (opstartende creatievelingen) dat deze faciliteiten beschikbaar blijven. Net afgestudeerden hebben deze ondersteuning nodig om de tijd te hebben hun eigen netwerk op te bouwen terwijl ze nog wel, zonder winstmakende doeleinden, kunst kunnen maken en een start maken als jonge professionals.
>
> Ook hebben studenten de keuze voor deze studie gemaakt in de wetenschap dat ze de werkplaatsen mogen blijven gebruiken na afloop van hun studie. Dit is nu niet op tijd gecommuniceerd en onrechtvaardig voor de betreffenden. Mensen hebben hun plannen voor volgend jaar gebaseerd op de informatie die toen beschikbaar was. Denk aan tussenjaren, masters, minoren en andere studies.
> Daarnaast sluit de lijst met alternatieven niet goed genoeg aan bij de behoeften van alumni. Dat is ook lastig, iedereen heeft andere faciliteiten nodig. Gelukkig hebben we die in Utrecht: aan de HKU.
>
> Het is van groot belang dat deze faciliteiten beschikbaar blijven, zeker voor (internationale) studenten die een (financieel of ander) nadeel hebben in hun mogelijkheid om vervangende werkplaatsen te bezoeken.
> We zijn momenteel bezig met afstemmen met studenten, medewerkers en werkplaatsen over de stappen die we hierna gaan zetten. Ook zijn we in gesprek met een advocaat over deze situatie.
>
> We hopen ook dat we meer transparantie kunnen krijgen over deze beslissing. De regeling waarop gezegd wordt dat de beslissing gebaseerd is, is al uit 2022, maar dit besluit lijkt nu uit het niets te komen. Daarnaast zijn faciliteiten op andere kunstacademies (zoals KABK) wel beschikbaar voor alumni.
> Ook lijkt deze regelgeving gericht te zijn op universiteiten en andere hogescholen, terwijl je als kunstacademie een hele andere verhouding hebt tot je studenten én alumni.
>
> Groeten,
> de HKU studentenvakbond

We recieved a response from the secretary of the CvB that our email had been recieved properly and was forwarded to the relevant people.

### 25 April 2025 -- Follow up email

After two weeks of not recieving a response we send a short follow-up email:

> Beste CVB,

> We hebben jullie twee weken geleden gemaild over de regeling dat alumni geen gebruik meer kunnen maken van de werkplaatsen.
> We hebben hier geen antwoord op ontvangen. We zouden dit graag nog van jullie krijgen, we wachten nog steeds op jullie toelichting.
>
> Met vriendelijke groet,
> De leden van de HKU Studentenvakbond

### 22 May 2025 -- Another urge for a repsonse

We waited for another month before sending another email, in the meantime we started a petition, read more here. But it was almost like they had forgotten us, so we mailed again, this time changing our tone:

> Beste leden van het CvB,
>
> Op 1 april 2025 is er een bericht geplaatst op de studentenportal van de HKU, waarin de studenten werden geïnformeerd dat het vanaf september 2025 niet meer mogelijk is voor alumni om gebruik te maken van de faciliteiten van de school. Op 10 april heeft de Studentenvakbond van de HKU een e-mail gestuurd aan het CvB, waarin wij onze onvrede uitten over dit beleid en om meer informatie hebben gevraagd. Meer dan zes weken later wachten we nog steeds op een reactie. We zijn teleurgesteld in het feit dat ons College van Bestuur de zorgen van hun studenten niet serieus lijken te nemen. We hopen dat u deze keer de tijd neemt om op onze brief te reageren.

> Wij schrijven deze brief om nogmaals onze ontevredenheid te uiten over het genomen besluit. De studenten die momenteel aan de HKU studeren, voelen zich overvallen; er is hen beloofd dat ze de faciliteiten het jaar na hun afstuderen zouden kunnen gebruiken. Er was geen indicatie dat er iets aan die regeling zou veranderen.

> 326 mensen hebben middels een petitie van de studentenvakbond aangegeven dat hen verteld is dat ze gebruik zouden kunnen maken van de faciliteiten na hun afstuderen.

> De studentenvakbond heeft drie eisen gesteld naar aanleiding van de afgeschafte werkplaatsregeling:
>
> - We eisen de terugdraaiing van het besluit. Elke student die momenteel is ingeschreven of zich in de toekomst zal inschrijven, heeft het recht en de noodzaak om het jaar na hun afstuderen gebruik te maken van de workshops om zich volledig te ontwikkelen tot een jonge professional.
> - We eisen een duidelijke, schriftelijke onderbouwing van de reden waarom deze regeling is afgeschaft. De berichten op de Studentenportal missen informatie en bronnen. We willen precies weten waarom en hoe deze beslissing is genomen. Uw studenten verdienen meer te weten dan 'de overheidsregeling’, als hun hele carrière op het spel staat.
> - We eisen dat het CvB en de HKU in het algemeen meer verantwoordelijkheid nemen om hun studenten beter te informeren over belangrijke veranderingen. Een bericht dat alleen op de Studentenportal wordt geplaatst, bereikt lang niet alle studenten van de HKU. Bovendien heeft het CvB de studenten wél via de HKU-webmail op de hoogte gesteld van de overgangsregeling. Dit voelt krom, alsof het CvB nu ineens wil opscheppen en wel degelijk weet hoe het de meeste studenten kan bereiken, terwijl dit bericht ongetwijfeld minder relevant is voor de meeste studenten dan het bericht op de Studentenportal.

> Het gebruik van werkplaatsen is niet alleen cruciaal voor de artistieke ontwikkeling van alumni in het jaar na hun afstuderen, maar ook essentieel voor het opbouwen van een community. De werkplaatsen zijn plekken waar alumni kunnen netwerken met huidige studenten van de HKU, kennis kunnen delen en relaties kunnen versterken. De afwezigheid van alumni op deze plekken heeft al tot bezorgdheid geleid bij een aantal werkplaatsleiders. De HKU is er trots op een breed scala aan faciliteiten en ondersteuning te bieden aan haar alumni, juist daarom zijn we verrast door deze beslissing.

> Aangezien de school ervoor heeft gekozen deze beslissing direct na de sluiting van de studentenenquêtes openbaar te maken, hebben de studenten geen mogelijkheid om hun ontevredenheid over de school te uiten. Daarom zijn we als vakbond genoodzaakt om onze mening hierover in een meer openbare setting te uiten. Voordat een dergelijke maatregel wordt genomen, hopen we oprecht dat u onze zorgen hoort.

> We dringen er bij HKU op aan om een toelichting te geven op de punten die in deze brief aan de orde zijn gebracht, maar ook om haar besluit over het gebruik van werkplaatsen na het afstuderen te heroverwegen.

> We hopen snel van u te horen.

> De HKU Studentenvakbond

### 26 May 2025 -- Response from the CvB

On May 26 we finally recieved a response from the CvB, after waiting for a month and a half. The mail we recieved was super dissapointing. It contained nothing but empty words. It was almost a copy of the message posted on the studentportal. We explicitally asked for new information and sources, but didnt recieve any. They also didnt talk about any of our points. Almost like they didn't read our email.

> Beste HKU Studentenvakbond,

> In de eerste plaats onze excuses dat de beantwoording op zich heeft laten wachten. Dat was zeker niet de bedoeling, de mail stond al klaar maar is per ongeluk niet verstuurd.

> Dank jullie wel voor jullie e-mails. We begrijpen dat het bericht over het vervallen van de regeling gebruik werkplaatsen door alumni ingrijpend is en dat er zorgen over zijn. Deze plekken zijn voor veel oud-studenten (in het eerste jaar na afstuderen) belangrijk bij het blijven maken en experimenteren. Daarom vinden we het ontzettend jammer dat we deze regeling moeten stopzetten.

> Landelijk zijn er kaders vastgesteld in de regeling ‘Publiek-Privaat’. Publieke middelen (geld vanuit de Rijksoverheid) mogen uitsluitend worden ingezet voor studenten. Het gratis of gereduceerde gebruik van werkplaatsen door alumni (die niet meer als student aan HKU verbonden zijn) is daardoor niet langer toegestaan en leidt bovendien tot ongewenste concurrentie met externe partijen.

> Omdat de wijziging in het gebruik van de werkplaatsen voor onze huidige vierdejaars studenten gezien de korte termijn tot september directe gevolgen heeft, hebben we besloten voor deze groep een overgangsregeling te hanteren. De communicatie hierover is ook vanuit de werkplaatsen actief gedeeld. Dit bericht is op de studentportal geplaatst, [zie](https://studentportal.hku.nl/nieuws/gebruik-werkplaatsen-door-alumni-–-overgangsregeling-voor-huidige-vierdejaars/) bericht. Uit jullie mailbericht maken we op, dat jullie dit bericht hebben gelezen. Voor alle duidelijkheid: alle studenten die dit collegejaar afstuderen in een bachelor, master of AD-opleiding, kunnen nog een jaar gebruik maken van deze overgangsregeling.

> We willen benadrukken dat het geen gemakkelijke keuze is geweest omdat we zien hoe belangrijk deze voorzieningen voor velen zijn. We blijven actief meedenken en bekijken welke mogelijkheden HKU binnen de toegestane wet- en regelgeving in de toekomst eventueel wel kan bieden aan alumni. Daarnaast zijn we op zoek naar mogelijkheden buiten HKU. Er is een overzicht gemaakt met maaktechnieken en maakplaatsen buiten HKU. Dit overzicht staat op de portal en wordt in de toekomst via werkplaatsen met alumni gedeeld als zij hierom vragen. Zij kunnen dan zelf contact opnemen met de maakplaatsen uit de bijlage. HKU heeft daar geen rol in. Op dit moment zijn we met samenwerkingspartners in de stad in gesprek om te kijken of zij voorzieningen voor onze alumni tegen een gereduceerd tarief en gunstige voorwaarden kunnen aanbieden.

> Graag benadrukken we dat we het spijtig vinden dat deze regeling komt te vervallen, maar gezien de aangescherpte landelijke kaders voeren we dit nu binnen HKU door.

> Vriendelijke groet,

> Heleen Jumelet en Judith Meijer,
> College van Bestuur

### 2 June 2025 -- Response from the Union

We emailed back to the CvB, stating our discontent about the recieved email, and also inviting them to our action on June 13th.

> Beste leden van het CvB,

> In de eerste plaats willen we wederom onze teleurstelling uiten; we hebben te lang moeten wachten op een reactie en reden die jullie hiervoor gaven, voelt als een slap excuus. We hebben in totaal drie e-mails verstuurd, met zes weken ertussen.

> Daarnaast werden ook teleurgesteld door de inhoud van de langverwachte email. Er wordt totaal niet ingegaan op ons bericht en onze eisen. Dit bericht is slechts een herhaling van het eerste bericht op de Studentportal met een paar toegevoegde excuses. We vroegen expliciet om "duidelijke, schriftelijke onderbouwing" en "informatie en bronnen". Wij wachten nog steeds op de specifieke verwijzingen naar deze nieuwe vastgestelde 'kaders'.

> Hoewel jullie vaak benadrukken het spijtig te vinden, lijkt dat niet in lijn met deze regeling en vooral hoe deze is gecommuniceerd. Veel studenten maak zich veel zorgen over hun toekomstige carrière, maar voelen zich niet gezien door de organisatie van de HKU.

> Daarom organiseren we op Vrijdag 13 juni van 16:00 tot 18:00 bij HKU locatie Nieuwekade een sessie waar studenten en docenten met elkaar in gesprek gaan, en hun zorgen in een boekje schrijven. Wij zullen dit boekje ook vullen met 326 uitingen van zorgen uit onze petitie, om samen de zorgen te bundelen. We nodigen jullie graag uit om 17:30 om het boekje in ontvangst te nemen, en het dialoog aan te gaan met jullie studenten.

> We hopen met een open deur te ontvangen worden, en willen onze bereidheid tot gesprek benadrukken. We horen graag of jullie aanwezig zullen zijn.

> Met vriendelijke groet,

> De HKU Studentenvakbond
